3

Qua de re perscrutanda primum accedamus ad Aeschyli
Supplicujm fabulam, quippe qua antiquior tragoedia pon exstet ¹).

Cuius fabulae initio primum diem esse nemo est qui nega-
verit; quaeres, si modo opus est argumento, eo fulcitur, quod
chorus iussu patris Solem apprecatur (v. 213: καλοῦμεν αὐγὰς
ἡλίου). Atque postquam res tam continuo cursu processerunt,
ut alterum vel tertium diem interea ortum esse credi non possit,
Danaus ubi primum Aegyptiades exalto orae appropinquantes
vidit, filias ne timeant illos cohortatur v. 768—69:

ἄλλως τε καὶ μολόντες α’λίμενον χθόνα

ἐς νύκτ’ ἀποστείχοντος ἡλίου.
llum igitur nox non procul absit, Danaus peritissimus ille rei
navalis classem non iam appelli posse persuasum habet. Nihilo
minus hostes eodem die naves adoram appellunt; vix enim
Danaus abiit, cum chorus timidis vocibus spectatores docet illos
iam in terram pervenisse (v. 825 sq). Postremo adventus prae-
conis, auxilium regis Pelasgi, denique omnia tam arto conexu
inter sese sunt coniuncta, ut pro certo haberi queat actionem
huius fabulae spatio unius diei contineri.

Neque alio modo in Persis Atossa senes de fortuna Xerxis
colloquentes adit, ut iis explicet, quibus somniis sit excitata.
Cui dum chorus suadet, ut deos et Dareum mortuum libationibus
consulat, exercitum Persarum magna pugna victum esse nun·
tiatur. Quo facto Atossa umbram mariti ex inferis evocat, qui
uxorem in regiam reverti iubet, ut filio redeunti novas praebeat
vestes. Vix autem Atossa scaena decessit, cum Xerxes ex
Graecia reversus cum choro cladem illam ingentem communicat.
Quae cum ita sint, Persas fabulam legi illi Aristotelicac
convenire si'minus ex verbis ipsis, attamen ex rebus peractis
colligandum est. ἵ

Idem demonstratur Septem adversus Thebas fabula.
Cuius tragoediae initium non ita multo post lucem exortam
ponendum esse mihi videtur. Eteocles enim cives in arcem
convocavit, quibuscum quae vates nuntiavisset communicaret:
hostes nocte consilium cepisse impetum vehementissimum in
urbis portas faciendi (v. 28-2al:

¹l cf. A. Koerte, mclanges Nicole, (lanf 1905, p. 289-300. ’
l*

 

